মাহমুদুর রহমানকে একুশে পদক দেওয়ার সিদ্ধান্ত অনতিবিলম্বে বাতিল করতে বিবৃতি দিয়েছে বাম গণতান্ত্রিক জোট।

জোটের কেন্দ্রীয় পরিচালনা পরিষদের পক্ষ থেকে সংবাদমাধ্যমে পাঠানো বিবৃতিতে সমন্বয়ক ও বাংলাদেশের বিপ্লবী কমিউনিস্ট লীগের সাধারণ সম্পাদক ইকবাল কবির জাহিদসহ অন্য শীর্ষ নেতাদের নাম উল্লেখ করা হয়।

বিবৃতিতে বাংলাদেশের কমিউনিস্ট পার্টির সভাপতি মোহাম্মাদ শাহ আলম, সাধারণ সম্পাদক রুহিন হোসেন প্রিন্স, বাংলাদেশের সমাজতান্ত্রিক দল-বাসদের সাধারণ সম্পাদক বজলুর রশিদ ফিরোজ, বাংলাদেশের সমাজতান্ত্রিক দল (মার্কসবাদী)-এর সমন্বয়ক মাসুদ রানা, গণতান্ত্রিক বিপ্লবী পার্টির সাধারণ সম্পাদক মোশরেফা মিশু ও বাংলাদেশের সমাজতান্ত্রিক পার্টির নির্বাহী সভাপতি আব্দুল আলীর নাম উল্লেখ করা হয়।
