নড়াইলের কালিয়া উপজেলা আওয়ামী লীগ কার্যালয় ও নড়াইল-১ আসনের সাবেক অবৈধ আওয়ামী সংসদ সদস্য বি এম কবিরুল হক মুক্তির বাগানবাড়িতে ভাঙচুর ও অগ্নিসংযোগ করেছেন বিক্ষুব্ধ লোকজন। শুক্রবার বিকেলে নড়াইলের কালিয়া পৌর এলাকায় এ ঘটনা ঘটে।

স্থানীয় লোকজনের ভাষ্য, শুক্রবার বিকেল ৪টার দিকে কালিয়া বাজারে উপজেলা বিএনপি ও এর সহযোগী সংগঠনের নেতা-কর্মীরা একটি বিক্ষোভ ও প্রতিবাদ মিছিলের আয়োজন করেন। এই কর্মসূচি চলাকালে বিকেল সাড়ে ৫টার দিকে অনুষ্ঠানস্থলের পাশে উপজেলা আওয়ামী লীগের কার্যালয়ে ভাঙচুর করে আগুন ধরিয়ে দেন একদল বিক্ষুব্ধ জনতা। পরে কালিয়া ডাকবাংলোর পাশে অবস্থিত আওয়ামী সন্ত্রাসী কবিরুল হকের বাগানবাড়িতেও ভাঙচুর ও অগ্নিসংযোগ করা হয়েছে।
